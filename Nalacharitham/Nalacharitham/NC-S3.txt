<name of the story: तृतीयं दृश्यम् >
<source: Nalacaritam>
<Author: A.C.P.Shastri>
<year of publication: 2007>
<publication: Surabharati Samiti, Hyd>
<copy right: reserved with 1) Smt. A.L.Kalyani 2) Secretary, Surabharati Samiti>
<Domain: Moral Stories>
<Book relation: Mahabharatam>
<version:        >
<typist: S.T.P. Kanakavalli>
<proof: Deepak>
<sandhi: Deepak>
<pos tagging:  >
<samasa:   >
<centre: SANSKRIT ACADEMY, Osmania University, Hyd>
<text >  
तृतीयं दृश्यम्
(उद्याने पक्षिणां कलकलः। ततः प्रतिशति नलः)
नलः - अहो। सन्ध्याकालः+अयम्+अस्मिन् दिवसे नितरां मनोहरः+ दृश्यते। मम मनसि च काम्+अपि उत्कण्ठां जनयति। अहैतुकः+अयं आनन्दः, कथम्+इति न जाने। तत्+इदं यौवनविलसितं नाम। एताः+ लताः+ अपि इमान् वृक्षान् समाश्लिष्यन्ति इति। (कतिचित् पदानि गत्वा) अहो। सृष्टौ स्नेहमाधुर्यम्। श्रूयते- दमयन्ती खलु लोकोत्तरसौन्दर्यराशिः, गुणवती च। किं तया सह  .....(इत्यर्थोक्ते) सा खलु दमयन्ती मम नाम+अपि न जानाति। कथं तया सह समागमः। सा तु अनुक्षणं मम मानसपथम् अवतरति। अतः+ एव ते तस्यां समुत्कण्ठा। माम्+अजानन्ती सा कथं वा मयि स्निह्येत्+इति निराशोपहतं च मे मनः। किम्+अद्य करणीयम्। (पुरतः+ दृष्ट्वा) अहो! तदिदं हंसमिथुनं पद्मसरस्तीरं प्रति+आगच्छति। मदनाविष्टः+ हंसः हंसीम् अनुगच्छति। हंसी+इयं मनः+ मे हरति। ग्रहीतुम्+इच्छामि। (गृह्णाति) हंस्याः पक्षाघातध्वनिः। हंसी+इयं उपलब्धा। अस्याः+शरीरम् अतीव मृदुलं भाति।
हंसी - (मनुष्यवाण्या) राजन्! मत्प्रियग्रहणभिया धावन्ती त्वया उपलब्धा। क्षत्रियस्य मृगया नाम विहिता+एव, न+एषः+ दोषः, तथापि, यदि मां संरक्षेः, तव महोपकारं करिष्ये।
नलः - हे हंसि! त्वं खलु मानववाण्या सम्भाषमाणा सती मम चेतसि महाश्चर्यं जनयसि। लोके नितान्तं भाग्यवान् अहं एकः+ एव यत्+ एतादृशपक्षिविशेषम्+उपलब्धवान्। त्वां काञ्चन भूमाववतीर्णां देवतां मन्ये। अथवा राजधर्मानुपदिशन् कोऽपि गृढरूपचारी ऋषिः+वा भवान्+इति ज्ञातुम्+इच्छामि। पक्षिमात्रस्य कथं एतादृशधर्मसूक्ष्मसंकथनम्?
हंसी - यदि मे अभयप्रदानं करोषि, मया करिष्यमाणम्+उपकारं वदामि। प्रथमं त्यज माम्।
नलः - (साकूतम्) प्रथमम् उपकरु। ततः स्वातन्त्र्यं प्राप्स्यसे। ते स्पर्शसुखेन मोमुदीमि तावत्। 
हंसी - बन्धविमुक्तेः+अनुपदम्+एव अहं विदर्भराजकुमारीं दमयन्तीं उपसृत्य भवतः गुणगणान् कीर्तयिष्यामि। सा हि लोकोत्तरसौन्दर्यराशिः। तां न+एके राजानः कामयन्ते। तान् सर्वान् अपहाय सा यथा त्वाम्+एव कामयेत, तथा करिष्ये।
नलः- किम्?  सत्यं वदसि। प्रथमं त्वं तस्यां मदनुरागबीजमुद्भाव्य, तदनु तद्वृत्तं मयि निवेदय। अनन्तरकरणीयभारं त्वयि+एव  निक्षिपामि। 
हंसी - (सहासं) त्वं माम्+एव दमयन्तीं भावयसि+इव हस्ताभ्यां दृढं बध्नासि। यदि दमयन्त्यै स्पृहयसि त्यज मां शीघ्रम्। नो+ चेत् कथम्+अहं तत्र गच्छेयम्?
नलः - (सस्मितम्) सत्यम्। दमयन्तीम्+अनुध्यायता मया+एवम्+आचरितम्। त्वं खलु देवजातिपक्षिविशेषः। अवश्यं मे कार्यं सफलं भविष्यति+इति आशासे। मा विलम्बं कुरु। यावान् विलम्बः तावान् मे मनसि सन्तापातिशयः+ भवत्+इति मा विस्मर।
हंसी - (सहासं) वदन्+एव दृश्यसे न मां तावत् त्यजसि। यदि गमनम्+एव न स्यात् तर्हि प्रत्यागमनं कुतः? गत्वा तस्यै सर्वम्+अपि निवेदयामि। तव लोकोत्तरं सौन्दर्यं अनितरनिष्ठं महैश्वर्यं, सम्भाषणाचातुर्यं, किं बहुना, सर्वम्+अपि निवेदयामि। विशेषतः+च , मया अुनुभूयमानं, तव दमयन्तीम्+अभिध्यायतः हस्तस्पर्शसौख्यम्।
नलः - तथा भवतु। मम जीवितं अधुना त्वदधीनं सञ्जातम्। सुपन्थानः+सन्तु। (इति मुञ्चति)
हंसी - (किलकिलारावं कुर्वन्ती) प्रतीक्षस्व। ( इत्युक्त्वा आकाशपथं प्रविष्टा)
---------------------------------------------------------------------------------------------------------------- 
</text >  
