<name of the story: पञ्चदशं दृश्यम् >
<source: Nalacaritam>
<Author: A.C.P.Shastri>
<year of publication: 2007>
<publication: Surabharati Samiti, Hyd>
<copy right: reserved with 1) Smt. A.L.Kalyani 2) Secretary, Surabharati Samiti>
<Domain:  Moral Stories>
<Book relation: Mahabharatam>
<version:        >
<typist: S.T.P. Kanakavalli>
<proof: Deepak>
<sandhi: Deepak>
<pos tagging:  >
<samasa:   >
<centre: SANSKRIT ACADEMY, Osmania University, Hyd>
<text >  
 पञ्चदशं दृश्यम्
( अरण्ये पक्षिणां कोलाहलः, नदीझरध्वनिः+च )
नलः - हे दमयन्ति! किं पश्यसि। दिनत्रयात् अरण्यशोभां वीक्षावहे। अथापि दिदृक्षा जायते+ एव। पर्वताध्वानः राजमार्गाः+ इव सुन्दरदृश्यभाजनानि भवन्ति। 
दमयन्ती - स्वामिन्! अहमपि तथा विभावयामि। क्षुत्पिपासे अपि विस्मरामि। आवाम् अस्यां वटवृक्षच्छायायां विश्रमावः। अत्र मन्दमारुतसुखेन सर्वा+अपि बुभुक्षा अपनुन्ना+एव। न+अतः परम् आहारप्रयत्नः+ आवश्यकः।
नलः - हे प्रिये! तमेतं सरोवरं पश्य। ललितपद्मपत्रैः शोभते। अहं तत्र गत्वा, पद्मपत्रेषु जलम्+आहरामि। विश्रान्तिम्+अनुभव।
        ( जलम्+आहरति- उभे जलास्वादं कुरुतः ) 
नलः - राजान्तःपुरवासिनौ आवां न प्रकृतिमाधर्यं जानीवः। हे दमयन्ति! अहम्+अधुना आवयोः प्रथमसमागममधुरक्षणान् स्मरामि। स्मरसि कच्चित्? विवाहप्रथमरात्रे..... बहुरुच्याः विदर्भदेशीयमधुरपदार्थविशेषाः मोदकसंज्ञिताः त्वन्निर्बन्धेन बहुलम्+आस्वादिताः। तान्+अद्यापि स्मरामि।
दमयन्ती - आम्! प्रभवः खलु पाकशास्त्रप्रवीणाः। अस्मद्देशीयं तं सूपाध्यक्षं विशेषेण सम्मान्य मां चरितार्थाम् अकुर्वन्। (दीर्घं निश्वस्य) महाराज....(इति अर्धोक्तौ गद्गदिकया स्वरस्थगनं नाटयित्वा)
नलः - हे दमयन्ति...... किं वा सन्तप्य, दुःखगिरिः+एव अग्रे तिष्ठति। अलं अति+अश्रुपातेन। कोमलाङ्गी त्वम् एतादृशदुःखानि सोढम्+अशक्ता। अतः त्वं विदर्भान् गच्छ। यदा विधिः+अनुकूलः तदा आवयोः पुनः+समागमः भवेत्, मा विचारय।
दमयन्ती - हे प्रभो! किं मां त्यजसि। स्मर तावत्। विवाहे कृतं नातिचरामि+इति शपथम्। धर्मपत्न्या मया वियुज्य क्षणम्+एकम्+अपि स्थातुं न+उचितम्।
नलः - हे दमयन्ति! किं माम्+अद्यापि महाराजम्+इव भावयसि। अहम्+अपगतसर्वस्वः। तथापि प्राणसमां त्वां न कथमपि त्यजामि। समाश्वसिहि। (दीर्घं निश्वस्य) हे दमयन्ति! पश्य पश्य, तल्लतागृहोपरि हिरण्यपक्षाः पक्षिणः तिष्ठन्ति। ते+ इमे अभ्यवहारयोग्या। अग्नौ प्रतप्ताः एव रुच्या भवन्ति। कथं वा आहरिष्ये! (इति विचिन्त्य) एवं करोमि। लतागृहान्तरितः+ भूत्वा एतेन मद्वस्त्रेण आच्छादयित्वा तान् आहरिष्ये। ततः वस्त्रं धृत्वा, त्वाम्+आह्वये। 
दमयन्ती - हे प्रभो! तथैव भवतु।
   (नलः लतागृहान्तरितः+ भूत्वा आत्मधृतवस्त्रं शरीरात्+अवसृज्य पक्षिषु प्रक्षिपति। ते पक्षिणः तं वस्त्रं धृत्वा आकाशे उड्डयन्ते।)
नलः - (साश्चर्यम्) अहो! निश्शब्दं पक्षिणः मदीयं वस्त्रं चञ्चुभिः धृत्वा आकाशे उड्डयन्ते।
पक्षिणः - (मनुष्यवाण्या) हे राजन्! तव+अपजयहेतवः अक्षाः वयम्+एव। तव वस्त्रशेषम्+अपि नेतुम् अत्र आगताः। (पक्षिणाम् अट्टहासः)
दमयन्ती - (श्रुत्वा तम्+अट्टहासं) हे प्रभो! कुत्र तिष्ठसि। 
नलः - धर्तुं वस्त्रम्+अपि यत्र नैव भवेत् सा+एव दारिद्रस्य परा काष्ठा इति श्रुतिः। हे दमयन्ति! पश्यसि वा?  यथा तव भर्ता दारिद्रयदशाविषये+अपि वेदप्रामाण्यम्+अनुसरति।
दमयन्ती - हे स्वामिन्! मम उपरिवस्त्रं त्वत्समीपं विसृजामि। तं धृत्वा लतागृहात्  आगच्छ।
नलः - तथैव।
    (दमयन्तीवस्त्रखण्डं धृत्वा नलः लतागृहात् विनिर्गच्छति)
नलः - (सस्मितम्) अहम्+अधुना अर्धनारीश्वरः+ इव एुकवस्त्रः+ जातः। हे दमयन्ति!  त्वम्+अर्धाङ्गी+इति नाम अधुना सार्थकयसि।
दमयन्ती - भवतु। हे प्रभो! त्वं परिश्रान्तः+असि। किञ्चित्+विश्रम। सूर्योदये अस्मदावासयोग्यं प्रदेशम् अन्वेषयावः।
नलः - निद्रादेव्याः+ उत्सङ्गे आवां सर्वं विस्मृत्य सुखं विश्रमावः। (तथा कुरुतः) दमयन्ती निद्रापारवश्यम्+अनुभवति।
  (तां तथाविधां दृष्ट्वा)
नलः - (आत्मगतं) सा+इयं कोमलाङ्गी सखीशतेन सेव्यमाना इष्टसखीभिः निद्रासुखम्+अनुभवितुं प्रार्थिता सती हंसतूलिकातल्पे शयितुम्+उचिता। सा+इयं कठिनशिलासु निद्राति। अहो! देवविलसितम्। कथम्+अपि विदर्भान् गन्तुं न+अङ्गीकरोति इति महत्+कष्टम्। किम् एतां परित्यजामि। तथा चेत् विदर्भान् गच्छति वा। अथापि कथम्+अहं तद्धृतवस्त्रोपेतत्वात् अन्यत्र गन्तुं शक्नुयात्। अर्धं छित्वा तेन शरीरं आच्छाद्य गच्छामि। सा+एषा पतिव्रता अतीव महनीया। यद् अस्याः+ वस्त्रम्+अपि मम मानसङ्गोपनार्थम् उपयुक्तं भवति। (वस्त्रं छिनत्ति धरति च। दीर्घं निश्वस्य) सा+इयं पतिप्राणा निद्रया उत्सङ्गे सुखं स्वपिति। (दमयन्तीम्+अनुचिन्त्य पुनः+आत्मगतं)
हे दमयन्ति! नलः+अयं सत्यनिष्ठः+ एव। तथापि, देवतानाम्+अननुकल्येन त्वयि विषये सत्यनिष्ठां त्यजति। तव पातिव्रत्यम्+एव मां दैवप्रकोपात् निस्सन्देहं रक्षति। यदि जीवन्+अस्मि पुनः+आवयोः समागमः भवति। 
 (ततः तं वस्त्रखण्डं धृत्वा अन्यतः+ गच्छति)
नलः - (पुरतः+ दृष्ट्वा) अहो! दूरे दावानलः वनम्+इदम् अग्निदेवस्य आहुतिः+भवति।
कर्कोटकः - (आर्तस्वरेण) हे महाराज! दावाग्निमध्ये पतितं मां रक्ष।
नलः - कः+त्वम्।
कर्कोटकः - अहं कर्कोटकः सर्पेषु मुख्यः। हे दैवस्वरूप! माम् अस्मात्+अग्निगोलमध्यात्+उद्धृत्य, अग्निज्वालाभ्यः परिरक्ष। त्वां प्रत्युपकरोमि च। 
नलः - (उच्च+स्वरेण) तथैव। (कतिचित्+पदानि गत्वा) एषः+अहम्। अथ तव अग्निभयं नैव । (इति कर्कोटकम् अग्निगोलात् उद्धृत्य आनीय च स्थण्डिलभूमौ निक्षिपति)
कर्कोटकः - (अग्नितापभयमुक्तः) हे महाराज! तव ऋणग्रस्तः+अस्मि।
नलः - आपन्नोद्धरणं महाराजधर्मः। 
कर्कोटकः - महाराज! भवन्तं किञ्चित्+प्रार्थयामि। मा अन्यथा भावय।
नलः - प्रार्थयतु भवान्।
कर्कोटकः - महाराज! पदानि गणयन् दशपदानि मत्पुरतः आगच्छ।
नलः - तथा! (एकं, द्वे, त्रीणि, चत्वारि+इति पदानि गणयन् कर्कोटकस्य पुरतः आगच्छति यावत् दश+इति संख्यां वदन् कर्कोटकस्य पुरतः पदं निक्षिपति तावत् कर्कोटकः शीघ्रम्+आगत्य नलस्य पदं दशति। तेन नलः विषाभिभूतः कृष्णवर्णः, हस्वश्च सञ्जातः)22-999
कर्कोटकः - हे महाराज! क्षमस्व मां, क्षमस्व मां, त्वाम् उपकर्तुमेव मया तव पदं दष्टम्। हे महाराज! भवतः देहः कलिना अभिभूतः तिष्ठति। मम विषेण तव देहे स्थातुं स कलिः न प्रभवति। स क्रमेण तव देहात् निर्गमिष्यत्येव। हे महाराज! मा अन्यथा भावय। अनेन विकृतरूपेण अज्ञातवासे न कोऽपि त्वां प्रत्यभिज्ञास्यति। किञ्च यदा भवान् आत्मरूपं वाञ्छसि मां स्मर। तदा किमपि वासः त्वाम् उपगच्छति। तद्धारय। तेन तव आत्मरूपप्राप्तिः भवति।
नलः - विकृतेनानेन रूपेण सर्वस्यापि भयम् उत्पादयामि। एतादृशस्य मम को वा आश्रयं ददाति।
कर्कोटकः - मा शुचः। अयोध्यायाः नृपः ऋतुपर्णः नृपः इक्ष्वाकुवंशीयः अस्ति। सः महामहिमान्वितः। स त्वां सूपाध्यक्षत्वेन नियोक्ष्यति। तत्र सुबाहुनाम्ना कालमतिवाहय। कालक्रमेण तव अश्वहृदयविद्यां तस्मै दत्वा, तस्मात् अक्षहृदयविद्यां स्वीकुरु। तया अक्षहृदयविद्यया त्वं द्यूतक्रीडायां पुनः विजयं प्राप्स्यसि। अथ च यावद्धि तव शरीरे मम विषाभिषङ्गः तावत् विषोरगपिशाचराक्षसाः किं बहुना, कलिपुरुष+अपि त्वाम् अभिभवितुं न शक्ताः, तान् सर्वानपि मम विषाग्निः प्रतप्तुं समर्थः। गच्छाम्यहं पुनर्दर्शनाय।
नलः - देवताः खलु मम अपकारे व्यग्राः। विषसर्पोऽयम् उपकर्तुं समुत्सुकः अहो विधिविलसितम्। (इति उच्चैर्हसति)
                 इति पञ्चदशं दृश्यम्
---------------------------------------------------------------------------------------------------------------- 
</text >  
