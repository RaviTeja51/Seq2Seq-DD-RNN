<name of the story: अष्टमं दृश्यम् >
<source: Nalacaritam>
<Author: A.C.P.Shastri>
<year of publication: 2007>
<publication: Surabharati Samiti, Hyd>
<copy right: reserved with 1) Smt. A.L.Kalyani 2) Secretary, Surabharati Samiti>
<Domain:  Moral Stories>
<Book relation: Mahabharatam>
<version:        >
<typist: S.T.P. Kanakavalli>
<proof: Deepak>
<sandhi: Deepak>
<pos tagging:  >
<samasa:   >
<centre: SANSKRIT ACADEMY, Osmania University, Hyd>
<text >  
अष्टमं दृश्यम्
( मङ्गलवाद्यध्वनिः। राजसभायां कोलाहलः+च )
भीममहाराजः - मम आह्वानं पुरस्कृत्य, अस्मत्+पुत्र्याः राजकुमार्याः दमयन्त्याः स्वयंवरार्थम्+आगतस्य निखिलदेशराजलोकस्य भीमराजः+अयम् अभिनन्दनपूर्वकं स्वागतं व्याहरति। अस्मत्तपः फलत्वेन+उदिता शुभचरिता+इयं राजकुमारी, स्वमनसः+अभीप्सितं राजकुमारं कण्ठसीमनि पद्ममालया अलङ्कृत्य वृणोति। सत्सम्प्रदायप्रवर्तकाः+ यूयं सर्वे... राजकुमाराः+ एतत्+कल्याणोत्सवं सफलं विधाय मां सन्तोषयन्तु+इति प्रार्थये। अनुमते! राजकुमार्यै त्वं राजवंशपरिचयं कुरु।
अनुमतिः - (जनान्तिकं) सखि राजकुमारि! इतरान् राजकुमारान् प्रशंसामि+इति मां क्षमस्व। निषधराजकुमारः यत्र+उपविष्टः, तं प्रदेशं यावत्, एतत्+अन्यराजकुमारपरिचयवाक्यानि शृणोतु। श्रवणानन्तरं यदि भवती मौनेन पुरो गच्छति, तदा+अहं त्वदनङ्गीकारं भावयामि।
(प्रकाशम्) हे राजकुमारि! अयं मगधराजकुमारः परन्तपः+ इति लोके प्रसिध्दः, लोकशरण्यः+च । नक्षत्रलोके चन्द्रः+ इव राजलोके+अयं चन्द्रः। निरन्तरयज्ञदीक्षया, इन्द्रेण सह मैत्रीं सम्पादितवान्। (अग्रे कतिचित्+पदानि राजकुमारीम् अनुसृत्य, अपरं राजकुमारं वीक्ष्य) हे राजकुमारि! अयं हि अङ्गराजकुमारः भूम्याम्+अपरः+ इन्द्रः। लक्ष्मीसरस्वत्योः+यदि त्वं, सपत्नी भवितुम्+इच्छसि, तदा एनं परिणयतु। (पुनः+अग्रे गत्वा)
राजकुमारि! अयम् अवन्तीनृपस्य तनयः सूर्यः+ इव प्रकाशते। अस्य जैत्रयात्रायाम्, आगगनम्+उत्थितं भूरजः मुकुटकान्तिम्+अरिभूपतीनां तिरस्करोति। उज्जयनीमहाकालस्य कृपया, अमावास्यायाम्+अपि, उज्जयिनी राजधानी पूर्णिमायाम्+इव ज्योत्स्नया विभाति। (पुनः+अग्रे गत्वा)
हे सौभाग्यवति! सः+अयं निषधराजकुमारः+ नलः। अतिपवित्रम्+अस्ति चरितम्+अस्य। सुगुणखनिम्+एतं वीक्ष्य इन्द्रादयः+अपि, समत्सराः जाताः इति श्रूयते। भवत्याः+ समागमः रत्नकाञ्चनसंयोगसदृशः। एतं परिणीय उज्ज्वलकान्त्या शोभिता सती आनन्दम्+अनुभवतु। (अग्रे वीक्ष्य) राजकुमारि! तिष्ठतु तावत्। किम्+एतत्+अदद्भुतम्! नलाकाराः पञ्चपुरुषाः क्रमेण आसनश्रेणीषु आसीनाः दृश्यन्ते। (सभायां कलकलः) सा+इयं ननु दैवमाया। एषु कः+ वा नलराजकुमारः+ इति नैव ज्ञायते। राजकुमारि! सर्वे एकाकाराः+ एव। न विशेषं ज्ञातुं मे बुद्धिः प्रभवति। त्वम्+एव मनसा विभाव्य, निजं नलं परीक्षितुम्+अर्हसि। न+अत्र त्वरा युक्ता। 
दमयन्ती - (आत्मगतम्) अहो! यथा नलमहाराजः प्रावोचत्, तथैव इन्द्रादयः स्वयंवरार्थम्+अत्र आगताः सन्तः मां विभ्रान्तां कृत्वा परीक्षन्ते। हन्त! आकस्मिकी एषा सङ्घटना..... कथं पारयामि। (प्रकाशम्) हे दिक्पालकाः! विदितः+ एव युष्माकं मम+अन्तरङ्गः सा+इयं निरन्तरं नलम्+एव अनुध्यायति+इति। मानवेषु+अस्मासु समुचितः+ वा भवतां अयम् अभिनिवेशः? भवन्तः खलु देवस्वरूपाः करूणान्तरङ्गाः अस्माकं पितृवत्+पूजनीयाः। अहं तावत्+मर्त्यकन्या। भवादृशां मम वरणं सृष्टेः+अस्याः विपर्यासं जनयति। अहं तावत् भवत्सु त्रिलोकाधिपतिं देवताज्येष्ठम् इन्द्रं प्रार्थयामि। हे महेन्द्र! एतानि मम इन्द्रियाणि भवद्दत्तानि एव। अथापि त्वां प्रत्यभिज्ञातुं न शक्नुवन्ति। करुणां मयि कुरु। मम अतीव प्रियं नलकुमारं यथारूपं अहं यथा प्रत्यभिज्ञातुं शक्नुयां तथा देहि वरम्। हे शचीपते! अन्येषां दिक्पालकानाम्+अनुग्रहं यथा अहम् आप्नुयां तथा माम्+अनुगृहाण।
इन्द्रः - (सस्मितं) हे दमयन्ति! नले तव+अनुरागः प्रगाढः+ एव। तथापि इन्द्रियाणि बद्धिम्+अनुसृत्य+एव प्रवर्तन्ते। अस्मान् यदि अभिजानासि तदा नलं यथारूपं जानासि+एव।
दमयन्ती - कथं देवान् जानीयाम्। अहो! इन्द्रः प्रत्यभिज्ञानरहस्यं बोधितवान्। नलाकृतिषु एतेषु पञ्चषु चत्वारः+ एव अनिमिषाः, अस्विन्नगात्राः, अस्पष्टभूतलपादाः सन्तः सिंहासनासीनाः दृश्यन्ते। ज्ञातम्। सः+ एषः+ नलराजकुमारः पवित्रितलोकः देवताविजयोत्थमन्दहासेन, अनुद्विग्नहृदयेन शान्तस्वभावः। हे मनोनाथ! भवन्तं प्रत्यभिज्ञातुं विलम्बः+ जातः। क्षमस्व। (इति पद्ममालां नलकण्ठे समर्पयति)
अनुमतिः - (उच्चैः स्वरेण) दमयन्ती राजकुमारी, निषधराजकुमारं वीरसेनमहाराजपुत्रं नलं अवृणोत्।
                  (सभायां करतालध्वनिः)
इन्द्रः - हे राजकुमार! तव दिव्यशक्तिः देवतासु+अपि ईष्यां जनयति। तथापि यथा देवतानुग्रहपात्रतां सम्पादयसि, तादृशी मेधाशक्तिः तव स्वभावसिद्धा। त्वत्प्रयाणसमये+अस्माभिः तुभ्यं ये वराः+ अनुगृहीताः ते वराः+ अग्रे ते अतीव उपयुक्ताः+ भविष्यन्ति। सति+अति+अवसरे वयं स्मर्तव्याः। शुभं भूयात्।
                   मङ्गलवाद्यानि(निष्कान्ताः सर्वे)
                            इत्यष्टमं दृश्यम्
----------------------------------------------------------------------------------------------------------------
</text >  
