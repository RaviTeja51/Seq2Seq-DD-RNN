<name of the story: षष्ठं दृश्यम् >
<source: Nalacaritam>
<Author: A.C.P.Shastri>
<year of publication: 2007>
<publication: Surabharati samiti, Hyd>
<copy right: reserved with 1) Smt. A.L.Kalyani 2) Secretary, Surabharati Samiti>
<Domain: Moral Stories>
<Book relation: Mahabharatam>
<version:        >
<typist: S.T.P. Kanakavalli>
<proof: Deepak>
<sandhi: Deepak>
<pos tagging:  >
<samasa:   >
<centre: SANSKRIT ACADEMY, Osmania University, Hyd>
<text >  
षष्ठं दृश्यम्
(ततः प्रविशति नलः दिक्पालकाः इन्द्रवरुणकुबेरधर्मराजाः+च)
नलः- स्वयंवरार्थम्+अद्यैव प्रयाणम्। भो दिक्पालकाः! मम सङ्कल्पितकार्यम्+ अनुमोद्य आशिषा माम्+अनुगृह्णन्तु। प्राचीदिशाधिपते! हे इन्द्र! प्रत्यक्षीभूय माम्+अनुगृहाण। दक्षिणाधिपते हे धर्मराज! मम मानसं यथा सर्वदा धर्माधिष्ठितं भवेत्, तथा माम्+अनुगृहाण। भो अग्निदेव! भो वरुणदेव ! गृहस्थाश्रमस्य अत्यावश्यके अनलोदके यथा सङ्कल्पमात्रेण उपस्थिते भवेताम्, तथा अनुग्रहं कुरुताम्। उत्तरदिशाधिपते हे कुबेर! यथा मम दानव्रतम्+अविच्छिन्नं भवेत्, तथा धनेन माम्+अनुगृहाण। हे परमेश्वर! अनुरूपां दमयन्तीं पत्नीत्वेन यथा लभेयं  तथा माम्+अनुगृहाण।
अहो के+ एते देवतामूर्तयः पद्भ्यां भूतलस्पर्शं परिहाय अमितकान्तिपुञ्जेन परीताः+ आकाशे+ एव स्थिताः+ दृश्यन्ते।
इन्द्रः - सत्यपरिपालक! हे नलकुमार! वयं तव+अभिलषितं कर्तुम्+उपस्थिताः। त्वम्+अपि अस्मदभिलषितं कुरु।
नलः - (साश्चर्यं) कथम्। दिक्पालकाः याचकाः+ भूत्वा माम् उपस्थिताः। अनिदंपूर्वमेतत्। यथाशक्ति भवदभिमतं पूरयामि।
इन्द्रः - त्वम्+अस्माकं दूतः+ भूत्वा, दमयन्त्यै सन्देशं हर यथा सा स्वयंवरे अस्मत्+अन्यतमं पतित्वेन वृणुयात्।
नलः - (निश्चेष्टीभूय) कथं! दमयन्ती युष्मत्+अन्यतमं यथा पतित्वेन वुणृयात् तथा मया कर्तव्यम्+इति। अहम्+अपि तावत् दमयन्तीस्वयंवरार्थम्+एव गच्छामि खलु। भोः+ देवाः! एकार्थसमवेतं यां स्वार्थविधातुके कर्मणि प्रेरयितुं साम्प्रतं भवताम्।
इन्द्रः - (सोत्कण्ठं) अस्मत्+अभ्यर्थनाम् अविदित्वा कथं प्रतिज्ञातवान्+असि ? सत्यव्रतस्य किम्+इदम्+उचितम् ? 
नलः - (आत्मगतं) दैवविलसितम्+एतत् । देवताः+ अपि मम दानपात्रीभूताः+ इति किं तुष्येयम् अथवा मम प्राणान्+एव अपहर्तुम्+उद्यताः+ इति किं शोचेयम्। सृष्टिक्रमे एतावत्+पर्यन्तं न कोऽपि प्रेमिकः एतादृशः+ न भूतः+ इति भावयामि।
(प्रकाशम्) अस्तु! युवराज्ञ्याः+ दमयन्त्याः+ अन्तःपुरं खलु सेनापरिरक्षितम्। कथं मया प्रवेष्टुं शक्यम्। सखीपरिवृतया तया सह एकान्तसम्भाषणम्+अपि मम कथं सुशकम्? 
इन्द्रः - (स्मितं कृत्वा) तिरस्करिणीविद्यां प्रयच्छामः। त्वं निश्चन्तः+ भव।
नलः - साधयामि तावत्। भगवत्+इच्छा यथा तथा भवतु। भो! कुण्डिननगराधिदेवते! दिक्पालकदूतः+ भूत्वा+अहं दमयन्त्याः+ अन्तःपुरं प्रवेष्टुम्+उद्यतः, अुनुमन्यस्व।
                (सर्वे निष्क्रान्ताः)
                 इति षष्ठं दृश्यम्।
----------------------------------------------------------------------------------------------------------------
</text >  

