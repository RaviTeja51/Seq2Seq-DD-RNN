<name of the story: सप्तदशं दृश्यम् >
<source: Nalacaritam>
<Author: A.C.P.Shastri>
<year of publication: 2007>
<publication: Surabharati Samiti, Hyd>
<copy right: reserved with 1) Smt. A.L.Kalyani 2) Secretary, Surabharati Samiti>
<Domain: Moral Stories>
<Book relation: Mahabharatam>
<version:        >
<typist: S.T.P. Kanakavalli>
<proof: Deepak>
<sandhi: Deepak>
<pos tagging:  >
<samasa:   >
<centre: SANSKRIT ACADEMY, Osmania University, Hyd>
<text >  
सप्तदशं दृश्यम्
(ततः प्रविशति नलः)
नलः - (आत्मगतम्) मया त्यक्ता दमयन्ती कां दशाम्+अनुप्राप्ता+इति न जाने। अरण्ये भीतभीता ' हा नाथ' ' हा नाथ' इति रुदति।   (इति अर्थोक्तौ अश्रूणि मुञ्चति।)
दमयन्ती - हा नाथ! हा नाथ! कृतां प्रतिज्ञाम् अगणयित्वा माम्+उज्झित्वा गतः+असि। प्राणसमानां त्वाम् अहं न कदापि त्यजेयम्+इति अभयं दत्तम्। क्व गता सा अभयमुद्रा। अस्मिन् घोरारण्ये विजने क्रूरमृगपन्नगराक्षसैः परिवृते न मां रक्षितुं कोऽपि+अस्ति। अहं एकाकिनी सञ्जाता। कण्टकपरिवृते अस्मिन् वनमार्गे कथं सञ्चरेयम्। का गतिः? क्व गच्छामि? 
 (एतस्मिन्नन्तरे, सर्पोच्छ्वासध्वनिः, पुरतः सर्पं दृष्ट्वा)
हा नाथ! रक्ष रक्ष! कोऽपि अजगरः मां पादे गिलति। रक्ष रक्ष!
व्याधः - अये! मा भेतव्यम्। मा भेतव्यम्! भल्लेन तं हन्मि। तेन न किमपि ते भयम्। हे अजगर! हतः+असि (इति भल्लं क्षिपति) सुन्दरि! दुःखमेघविनिर्मुक्तं तव मुखचन्द्रं दर्शय। उन्मील्य नेत्रे। पश्य माम्। पृच्छामि त्वं कुत्रत्या+असि।
दमयन्ती - आर्य! अहं नलमहाराजस्य धर्मपत्नी। मम भर्तारम्+अन्विष्यन्ती अत्र+आगता।
व्याधः - त्वाम्+उज्झित्वा गतः सः राजा किं भर्तृत्वेन अभिमतः? कथं सः+ भर्तृपदवाच्यः, अस्याम् अरण्यान्यां का वा तव गतिः, यदि+अहं त्वां न रक्षेयम्। यः+ रक्षिता सः+ एव पतिः। मम हस्तं गृहाण। गच्छावः अस्मद्गृहम्। त्वां राज्ञीं करोमि।
दमयन्ती - अरे कामान्ध! कथम+ईहसे परभार्यां माम्। दूरम्+अपसर। न मां स्पृश। तव पापम्+एव तत्क्षणं त्वां धक्ष्यति। 
 (सः+ व्याधः दमयन्तीं ग्रहीतुं यावत्+पुरः+ गच्छति, तावत् दमयन्तीशापाग्निना हाहाकारं कुर्वाणः दग्धः+ भवति)
दमयन्ती - (आत्मगतम्) अहो! व्याधः+अयं मां सर्पाभिभवतः अरक्षत्। अथ स्वयंकृतापराधेन अग्निदग्धोः+अभूत्। अहो! विधिवैपरीत्यम्। सः+ भगवान् अनलः नलभार्यां मां सर्वदा रक्षन्न्+एव अस्ति। सः+ खलु भगवान् शुचिः प्रत्यक्षीभूय मम साहाय्यं  करोतु। (आत्मगतं) दूरे पदध्वनिः। अहो! कोऽपि नरश्रेष्ठः परिपूरितदृग्विलसितवदनः इतः+ एव दैवनियोगेन आगच्छति। गाढान्धकारे आशाज्योतिः! (उपस्थितं तं महानुभावं दृष्ट्वा) हे महानुभाव! कः+ वा भवान्? अस्मिन् महारण्ये मां रक्षितुम् आगतः कः+ वा तत्रभवान्। किं कैश्चित् भवान् प्रहितः अथवा, स्वतः+ एव आगतः।
शुचिः - अम्ब! वयं चेदिदेशे सुबाहुपुरं गच्छन्तः सार्थवाहाः। अथ त्वां पृच्छामः किं त्वं वनदेवता वा उत देवकन्या वा? वद। मम नाम तु शुचिः+इति। एतेषाम् अहम् अध्यक्षः। तव लोकोत्तरदिव्यशोभां दृष्ट्वा न तृप्येते मम अक्षिणी। मा+अत्र दोषम्+उद्भावय।
दमयन्ती - हे सार्थवाह! दैवप्रातिकूल्येन अहं भर्त्रा वियुक्ता, तम् अन्विष्यन्ती एकाकिनी अस्मिन् वने विचरामि।
शुचिः - अम्ब! अरण्ये अस्मिन् एतावत्+पर्यन्तं तव प्रतिकूलं किमपि नासीत् खलु। सः+ भगवान् तव अनुकूलः+सन् शुभम्+आचरति+एव+इति मन्ये। अस्माकं महाराजस्य चेदिराज वीरबाहोः माता दयार्द्रहृदया। अतः त्वां तत्समीपं नेष्यामः। सा खलु तव भर्तुः+अन्वेषणे साहाय्यम्+आचरिष्यति।
दमयन्ती - सः+ खलु भगवान् अग्निः+एव तव रूपेण आगतः। अतः+ एव तव शुचिः+इति नाम। त्वाम् अनुसरिष्यामि। मां राजमातृसमीपम् उपनय।
					(इति निष्क्रान्तौ)
					इति सप्तदशं दृश्यम्।
----------------------------------------------------------------------------------------------------------------
</text >  
