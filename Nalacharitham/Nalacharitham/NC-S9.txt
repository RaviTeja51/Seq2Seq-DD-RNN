<name of the story: नवमं दृश्यम् >
<source: Nalacaritam>
<Author: A.C.P.Shastri>
<year of publication: 2007>
<publication: Surabharati Samiti, hyd>
<copy right: reserved with 1) Smt. A.L.Kalyani 2) Secretary, Surabharati Samiti>
<Domain: Moral Stories>
<Book relation: Mahabharatam>
<version:        >
<typist: S.T.P. Kanakavalli>
<proof: Deepak>
<sandhi: Deepak>
<pos tagging:  >
<samasa:   >
<centre: SANSKRIT ACADEMY, Osmania University, Hyd>
<text >  
नवमं दृश्यम्
(ततः प्रविशति कलिपुरुषः)
कलिपुरुषः - हे इन्द्र! रथाश्वान् नियमय। अमितोत्साहेन गच्छसि, किम्+एतत्?  किं स्वधामं+ प्रति+एव। अथवा काम्+अपि मुनिकान्तां प्राप्तुं गच्छसि वा।
इन्द्रः - कोऽयं (निपुणं निरूप्य) अहो! कलिपुरुषः! हे महानुभाव! तव युगाधिपत्युं न+अधुना प्राप्तम्। कियान् कालः अपेक्ष्यते तत्+प्राप्तुम्? अथाऽपि त्वं भूमण्डलं गच्छसि किमर्थम्?
कलिपुरुषः - हे इन्द्र! भूमण्डले अतिलोकसुन्दर्याः दमयन्त्याः स्वयंवरः प्रवर्तते किल। अहं तावत् तां वरयितुं गच्छामि।
इन्द्रः - (साट्टहासं) अहो! दमयन्ती खलु नितान्तभाग्यशालिनी। हे कलिपुरुष! कः+अयं तव पार्श्वे? वरसहचरः+ वा?
कलिपुरुषः - अयं द्वापरः मम साहाय्यम्+आचरितुं माम्+अनुसरति।
इन्द्रः - बाढम्! एवं चेत् रहस्यगोपनेन किम्? वयम्+अपि ततः+ एव आगच्छामः। अलम्+अलं तत्र जातेन अवमानेन+अस्माकम्। मा 
 भवतु तत्+अवमानं भवतोः+अपि। दमयन्ती नलराजम्+एव अवृणोत्। अथ किमर्थं भवतोः तत्र गमनम्? 
कलिपुरुषः - अहो! किं दमयन्त्याः+ देवतासु एतादृशः+अनादरः। हे इन्द्र! भवन्तः+तस्याः अनादरं मौनेन सोढवन्तः, न+अहं तथा करोमि।
इन्द्रः - हे कलिपुरुष! मा तावत् प्रगल्भान् वद। तौ दम्पती अनन्यसामान्यौ। अत एव अहं सहे। दमयन्ती दमनमहर्षेः+वरात् जाता। अत एव सा तपोरूपा। अथ नलः+ दर्भः+ इव अतिपवित्रः, सत्यव्रतः, निरन्तरदानयज्ञतपोदीक्षामण्डितः+च । अतः+तव अप्रधृष्यः। तं धर्षितुं गत्वा+अपि+अहं तस्मै वरान् दत्वा आगतः+अस्मि। यदि त्वं तौ दम्पती धर्षितुं प्रयतिष्यसे, तदा त्वम्+एव धर्षितः+ भविष्यसि। जागरूकः+ भव।
कलिपुरुषः - किं तस्य न कोऽपि दोषः? सर्वे गुणाः+ एव।
इन्द्रः - राज्ञां विलासार्थं धर्मद्यूतः+ विहितः। अतः+ एव सः+ कदाचित् धर्मद्यूतं क्रीडति।
कलिपुरुषः - आम्! एवम् अथ पश्य, नलः+ यथा राज्यभ्रष्टः+ भविष्यति, तथा तं विधाय तयोः+दम्पत्योः परस्परवियोगक्लेशं जनयिष्यामि। देवतावमानफलम् अनुभावयिष्यामि। 
इन्द्रः - कथम्! 
कलिपुरुषः - शृणु! अयं द्वापरः। तद्द्यूतक्रीडासमये अक्षेषु प्रविश्य यथा मम+आदेशः तथा अक्षान् प्रवर्तयिष्यति। किञ्च वैदिकक्रियासु यदा अशुचिभूतः+ भवति तादृशं रन्ध्रं निरीक्ष्य तम्+अहम्+आविशामि। तेन सः+ द्यूतक्रीडायां विजितः+ भवति । 
इन्द्रः - हे कले! तव वचनम्+अतीव कठिनं घोरं च। किम्+अन्यदपि वक्तव्यम्?  
कलिपुरुषः - नलस्य पुष्करः+ नाम राजबन्धुः सः+ खलु सामन्तराजः+च। ब्राह्मणरूपेण तं पुष्करं गत्वा, नलेन सह द्यूतं कर्तुं प्रेरयामि। राजधर्मः+ इति कृत्वा, नलः+अपि पुष्कराभ्यर्थितः तेन सह द्यूतक्रीडां कर्तुम्+अङ्गीकरिष्यति। द्वापरः अक्षेषु निलीनः स्थास्यति। अथ अहं नलस्य धर्मलोपच्छिद्रान्वेषणं कर्तुं जागरूकः भविष्यामि। धर्मलोपेन अशुचिं तं आवहिष्यामि। तदनु अरण्येषु दुःखभाजं करिष्यामि।
इन्द्रः - कलिपुरुष! किं एतावत् साहसं करिष्यसि? 
कलिपुरुषः - न+अहं स्वतन्त्रः। दैवेन प्रेरितः+अस्मि। अवश्यं भाव्येव। 
इन्द्रः - तर्हि जागरूकः+ भव। नलः खलु शापानुग्रहसमर्थः। 
कलिपुरुषः - अहो! कथम्! शापानुग्रहसमर्थः+ इति ( उच्चैः+हसति )
                          (सर्वे निष्कान्ताः)    
                           इति नवमं दृश्यम्
----------------------------------------------------------------------------------------------------------------
</text >

























