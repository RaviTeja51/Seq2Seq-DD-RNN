<name of the story: प्रथमं दृश्यम् >
<source: Nalacaritam>
<Author: A.C.P.Shastri>
<year of publication: 2007>
<publication: Surabharati Samiti, Hyd>
<copy right: reserved with 1) Smt. A.L.Kalyani 2) Secretary, Surabharati Samiti>
<Domain: Moral Stories>
<Book relation: Mahabharatam>
<version:        >
<typist: S.T.P. Kanakavalli>
<proof: Deepak>
<sandhi: Deepak>
<pos tagging:  >
<samasa:   >
<centre: SANSKRIT ACADEMY, Osmania University, Hyd>
<text>  
प्रथमं दृश्यम्
(प्रवहन्त्याः नद्याः शब्दः,अटवीपक्षिणां किलकिलारावः, बृहदश्वः सन्ध्यावन्दनं आचरन् प्रविशति।)
बृहदश्वः - स्तुता+ मया वरदा वेदमाता
                 प्रचोदयन्ती पवने द्विजाता,
          आयुः पृथिव्यां द्रविणं ब्रह्मवर्चसं 
               मह्यं दत्वा प्रयातु ब्रह्मलोकम्॥
बृहदश्वः+अहं अभिवादये। अहो! किमेतत्। प्रत्यग्राः+ इमे प्रत्यूषपवनाः+ वान्ति। ललितविद्युल्लता इव स्पृष्टाः शरीरं पुलकाङ्कितं कुर्वन्ति। ते+ इमे नद्याः+ मध्ये दिव्याः तेजः पूराः। अहो हंसमिथनम्+इव दृश्यते। (हंसानां किलकिलारावः) एतत्+हि परस्परं कण्ठयोः समासज्य स्वकलकूजितैः पवनाङ्कुरेषु शोभाम्+उद्भावयति।
हंसी - प्रिय! उदयसन्ध्यारागे किम्+एतानि आलिङ्गितानि। का वा एताः शृङ्गारचेष्टाः। न+एतत्+समयोचितम्।
हंसः - प्रेयसि! तिर्यञ्चाः+ वयम्! न+अस्माकं समय+असमयपरिज्ञानम् । न वा तत्सम्भावनावसरः+च । गण्डूषेण त्वां सिञ्चेयम्+इति कौतूहलम्।
बृहदश्वः - कथम्! हंसाः+ मनुष्याः+ इव भाषन्ते। तेषां कथम्+एतादृशी शक्तिः। आम्। ज्ञातम्। ते+ एते हंसाः देवजातिविशेषाः। इदानीम्+एव ब्रह्मलोकात्+ भुवम्+अवतीर्णाः। एतेषाम्+आगमनं लोककल्याणार्थं भविष्यति। योगदृष्ट्या जानामि।
हंसी - प्रिय! यौवनोन्मेषशालिनः निषधराजकुमारस्य उद्वाहार्थं सूत्रधारिणी भव+इति अस्मत्स्वामिनः+ ब्रह्मणः+ आज्ञा। अतः+ एव भूमिमवतीर्णौ स्वः। अतः अधुना तव विलासचेष्टाभिः+अलम् । तेन कार्यविलम्बः+  मा+अभूत्।
हंसः - निषधराजकुमारः+ नाम वीरसेनपुत्रः+ एव खलु। तस्य विवाहार्थं कुतः+तव साहाय्यम्। मन्मथः+ एव सः+ साक्षात्। मन्मथम्+अपहाय रतिः कम्+अन्यं वृणोति?
हंसी - प्रिय! रतिः न दमयन्त्याः+ उपमानं भवितुम्+अर्हति। यतः तस्याः सौन्दर्यं देवराजम्+इन्द्रमपि समुत्कण्ठितं विदधाति। इन्द्रसमादेशात् विश्वकर्मा दमयन्तीं चित्रे लिखितुं समुद्युक्तः+अपि तत्सौन्दर्यं रेखासु बद्धुं न+अशकत्। सा खलु दमयन्ती नलेन+एव वोढुं योग्या।
हंसः - अहो! तादृशलावण्यराशिः किं सा दमयन्ती?
हंसी - आम्! किन्तु त्वं तावत् तां द्रष्टुं न+अर्हसि। पुरुषाः चलचित्ताः।
हंसः - अस्तु। कार्यम्+एतत् कथं वा संपत्स्यते? कः+ उपायः?
हंसी - अस्ति+उपायः। कार्यम्+इदं सुसाध्यम्+एव। यद्यपि तयोः प्रेयसीप्रिययोः परस्परं सन्दर्शनं समागमः+ वा  नैव+अभवत् तथापि जनश्रुत्या परस्परयोः गुणाकर्णनद्वारा अन्योन्यरतिः बीजरूपतया उद्भिन्नः+ इति अस्मत्+कार्यं सुगमम्। सः+ शीघ्रं महावृक्षः+ यथा भवति तथा केवलम्+अधुना विधेयम्।
बृहदश्वः - अहो! नलः दमयन्ती च+इति। एतौ अनुरूपौ दम्पती।
हंसी - हन्त। केऽपि अस्मत्सम्भाषणं श्रुतवन्तः+ इव...... अयं+अहो महर्षिः बृहदश्वः। सन्ध्याम्+उपासित्वा नदीतीरे योगध्याने तिष्ठति। तम्+उपसृत्य अभिवाद्य शुभकार्यम्+एतत्+उपक्रमावहे।
हंसः - तथा भवतु।
उभावपि - ( महर्षिम्+उपसृत्य) अभिवादयावः। (इति नमस्कुरुतः)
बृहदश्वः - विजयः+अस्तु।
हंसी - महर्षे! यदि देवरहस्योद्भेदः क्रियते, तेन चतुर्मुखस्य क्रोधः+ भवति। तर्हि का वा गतिः।
बृहदश्वः - हे हंसि! महर्षिं माम्+अवगच्छन्ती+अपि मत्तः रहस्योद्भेदं शङ्कसे?
हंसी - महर्षे! क्षमस्व। देवजातिप्रसूतौ+अपि तिर्यक्त्वम्+अस्मदज्ञानहेतुः। अभ्यर्थ्ते भवान् यत् अस्मिन् जगद्धिते कार्ये सर्वदा भवतः शुभाशिषः+ भवन्तु+इति।
बृहदश्वः - सर्वत्र विजयः+अस्तु। निषधराजवीरसेनसमारब्धस्य महायज्ञस्य परिसमापनोत्सवम्+अद्य अक्षिसात् कर्तुम्+इच्छामि। तत्र यवराजः+ नलः+अपि पित्राज्ञया विविधदानादिकार्याणि आचरति। तत्र नलं शुभाशिषा संयोज्य कार्यं सुगमं करोमि।
हंसी - महर्षे! भवतः+ दर्शनं युवराजस्य नलस्य शभप्रदं भवतु। अनुजानातु। गच्छावः पुनः+दर्शनाय। अस्माकम्+अपि सायं उद्याने  नलदर्शनं भविष्यति।
बृहदश्वः - बाढम्। विजयः+अस्तु।
                                 इति प्रथमं दृश्यम्।
----------------------------------------------------------------------------------------------------------------
</text > 
























