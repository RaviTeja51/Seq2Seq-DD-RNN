<name of the story: सप्तमं दृश्यम् >
<source: Nalacaritam>
<Author: A.C.P.Shastri>
<year of publication: 2007>
<publication: Surabharati samiti, Hyd>
<copy right: reserved with 1) Smt. A.L.Kalyani 2) Secretary, Surabharati Samiti>
<Domain: Moral Stories>
<Book relation:    >
<version:        >
<typist: S.T.P. Kanakavalli>
<proof: Deepak>
<sandhi: Deepak>
<pos tagging:  >
<samasa:   >
<centre: SANSKRIT ACADEMY, Osmania University, Hyd>
<text >  
सप्तमं दृश्यम्
(दमयन्त्याः अन्तःपुरोद्यानम् सखीनां परस्परसम्भाषणैः+सकलकलम्। ततः प्रविशति नलः)
नलः - (आत्मगतम्) एतत्+अन्तःपुरोद्यानम् सखीनां सरससम्भाषणैः कोकिलालापसुन्दरम्+इव भाति। यद्यपि तिरस्करणीविद्यया न+अहं एतासां दृग्गोचरः+ भवामि तथापि निश्वासवायुः स्पर्शज्ञानं कथं एतासां न दुर्विभाव्यं भवति। अये! तत्र काचित् सुदती कञ्चुकेन स्तनौ+आवृणोति। हे श्रीहरे! (इति वदनम्+अन्यतः परिवृत्य) एतेन अनिच्छाकृतपापेन मम राजमकुटं कलाविहीनं जातं+इति मन्ये। (पुरतः चन्द्रकान्तवेदिकां दृष्ट्वा) अत्र चन्द्रकान्तवेदिकायां उपविशामि।
सुमतिः - हे अनुमते! अहम्+अत्र परिभ्रमणेन परिश्रान्ता+अस्मि। अत्र वेदिकायाम् उपविशामि। वरमालासङ्ग्रथनानन्तरं माम्+आह्वय। पूजार्थं पुरोहितसमीपं सा वरमाला नेतव्या।
नलः - अहो! सा+एषा सुमतिः मम ऊर्वोः उपविशति। परस्त्रीस्पर्शः+ मां दहति। हे भगवन्! त्वम्+एव शरणं मम।
अनुमतिः - (उच्चैः+हसित्वा) हे सुमते! कथं प्रियोत्सङ्गे उपविष्टेन आकाशे स्थितासि। दीर्घकालं तथा उपवेष्टुं न शक्यम्।
सुमतिः - पारवश्येन न किमपि+अहं पश्यामि। न+अपि शृणोमि। सा+इयं वेदिका किञ्चित्+मृदु किञ्चित्+कठिना च वर्तते। मालासङ्ग्रथनं समाप्तं चेत् वद। तावत्पर्यन्तं अहम्+अत्रैव एवम्+एव उपविशामि। मम एतदुपवेशनं सुखं जनयति।
अनुमतिः - एषा माला सङ्गथिता। अहम्+एव गत्वा परोहिताय अर्पयामि।
सुमतिः - तिष्ठ। तव ललाटे स्वेदेन तिलकं परिमार्जितम्। पुनः+ललाटं तिलकालङ्तं करोमि। अन्यथा तिलकविहीनं तव वदनं दृष्ट्वा पुरोहितमहोदयाः कृध्दा भवेयुः। 
नलः - हन्त! समश्विसितः+ भवामि! सा+एषा कन्या माम्+उज्झित्वा गता। पुनः+अहं न+उपविशामि। गच्छामि+एव। अहो! किम्+एतत्। न पुरः+ न+अपि पश्चात् गन्तुं शक्नोमि। यतः+च पुरोभागे अनुमत्या उरसा पश्चाद्भागे च सुमत्या उरसा च सम्पीडितः+ भवामि। हे भगवन् मां रक्ष!
अनुमतिः- हे सुमते! अद्य तव निश्वासः+ दीर्घीभूय पुरुषनिश्वासं स्फोरयति। प्रकोष्ठमात्रदूरे एव स्थित्वा, तिलकेन वदनम् अलङ्कुरुषे। त्वम्+अतीव निपुणा। मम पुरोगमनं किमिति निरुणत्सि?
सुमतिः - अये! किमिति+अहं न जानामि। आवयोः+मध्ये तु शून्यम्+एव+अस्ति। तथापि मम हृदयभागे किमपि संश्लिष्टम्+इव भाति। एतत्+सर्वं किमिदम्! 
नलः - हे भगवन्! का वा गतिः?
सुमतिः - हे अनुमते! तिलकालङ्करणम्+अवसितम्।
अनुमतिः - अथ गच्छावः। पुरोहिताय मालां समर्पयावः।
नलः - हन्त! समाश्वसितः+अस्मि। इदानीं स्वेच्छा लब्धा। अथ अविलम्बेन राजकुमारीसमीपं गच्छामि। (परितः+ दृष्ट्वा) राजकुमारी कुत्र वा तिष्ठति? सा+एषा मण्डपे चित्रपटस्य पुरतः तिष्ठन्ती दृश्यते। (पुरतः+ गत्वा) अहो एतत्+मम चित्रम्+एव। राजकुमारी माम्+एव पूजयति। (निश्वस्य) पराधीनं माम् एषा पूजयति। न+अहं पूजार्हः। हे राजकुमारि! (इति राजकुमारीम् आह्वयति)
दमयन्ती - कः+ माम्+आह्वयति? (नलः आत्मानं दर्शयति) (तं दृष्ट्वा सम्भ्रमाश्चर्याभ्यां) कः+ भवान्? (किञ्चित्+इव स्मृतिम्+अभिनीय) अहो!......निषधराजकुमारः! (नलम्+उद्दिश्य) भवते इदं रत्नसिंहासनम्..........(इत्यर्थोक्ते)
नलः - आम्! हे दमयन्ति! त्वं यं पूजयसि, सः+ नलः अहम्+एव। अहम्+अद्य इन्द्रादिभिः प्रेषितः दूतत्वेन आगतः। तिरस्करणीविद्याप्रभावेण न मां कोऽपि द्रष्टुं समर्थः।
दमयन्ती - स्वामिन्। आवयोः प्रथमः+अयं समागमः। तथापि, तव वदने न+अहं सन्तोषम्+उपलक्षये। किमिति।
नलः - (दीर्घं निश्वस्य) इन्द्रादयः+ दिक्पालकाः तव स्वयंवरार्थम्+आगच्छन्तं ज्ञात्वा+अपि मां तव+अन्तिकं तदीयदूतत्वेन प्रहितवन्तः।
दमयन्ती - कः+तेषां सन्देशः? 
नलः - स्वयंवरे तेषाम्+अन्यतमः त्वया वरणीयः+ इति।
दमयन्ती - आश्चर्यम्! अहो! लोकपालकाः भूत्वा+अपि मर्त्यकन्याम्+इच्छन्ति! कथमपि तेषाम्+इदं न+उचितम+एव। हे युवराज! यदि भवान् न माम्+आत्मसात् करोषि, तदा मम रज्जुजलाग्निविषादिभिः प्राणपरित्यागः+ एव शरणम्।
नलः - हे दमयन्ति! देवतादौत्यमङ्गीकरोमि+इति वाचं दत्वा, आगतः+अहं, निस्सहायः। प्राणपरित्यागशब्देन मम हृदयम्+अतीव भयकम्पितं मा कुरु। कोऽपि उपायः अन्वेषणीयः। यदि देवताः+ आग्रहं प्रदर्शयेयुः अस्माकं जीवितं नरकप्रायं भविष्यति।
दमयन्ती - (अञ्जलिं बद्ध्वा) हे मातः! सरस्वतीदेवि! माम्+अनुगृहाण। स्वामिन्!  दिक्पालकसमक्षम्+एव त्वां वृणोमि। यथा दैवेच्छा तथा भवतु।
नलः - अहं तावत् वचनबद्धः। प्रतिज्ञाभङ्गभयेन न किमपि वक्तुं मम स्वातन्त्र्यम्। स्वयंवरसभायाम्+एव पुनः+दर्शनम्।
दमयन्ती - स्वमिन्! अहम्+अधुना+एव त्वां दिक्पालकसाक्षित्वेन परिणयामि इति मम अभिलाषः। तथापि किं करोमि। ते दिक्पालकाः+ एव माम्+अर्थयन्ते इति महान् खेदः। हन्त! आत्मसाक्षिप्रमाणेन...... भवन्तं मम प्राणनाथत्वेन अधुना+एव वृणोमि।
                          (निष्क्रान्ताः सर्वे)
                          इति सप्तमं दृश्यम्
----------------------------------------------------------------------------------------------------------------
</text >  
