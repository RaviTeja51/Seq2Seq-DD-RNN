<name of the story: एकोनविंशं दृश्यम् >
<source: Nalacaritam>
<Author: A.C.P.Shastri>
<year of publication: 2007>
<publication: Surabharati Samiti, Hyd>
<copy right: reserved with 1) Smt. A.L.Kalyani 2) Secretary, Surabharati Samiti>
<Domain:  Moral Stories>
<Book relation: Mahabharatam>
<version:        >
<typist: S.T.P. Kanakavalli>
<proof: Deepak>
<sandhi: Deepak>
<pos tagging:  >
<samasa:   >
<centre: SANSKRIT ACADEMY, Osmania University, Hyd>
<text >  
 एकोनविंशं दृश्यम्
(अन्तःपुरे राजमाता सपरिवारा दमयन्तीसहिता प्रविशति)
राजमाता - हे दमयन्ति! अस्मिन् दिवसे पुण्याहवाचनसमये वेदवित्समाजे कोऽपि सुदेवः+ नाम ब्राह्मणः त्वां द्रष्टुम्+इच्छति ( दूरतः+ दृष्ट्वा ) सः+ एषः+ भूसुरः+ इतः+ एव आगच्छति। भक्त्या संसेव्य, आशीर्वादं प्राप्नुहि। हितं ते भविष्यति।
दमयन्ती - (आगच्छन्तं ब्राह्मणं भक्त्या उपसृत्य) हे तपोनिधे! प्रणामः। 
सुदेवः - सौभाग्यवती भव। ( किञ्चित्+इव परीक्ष्य ) हे पुत्रि! दमयन्ति! न मां प्रत्यभिजानासि किम्? विदर्भदेशाधीशानाम् आज्ञया त्वाम् अन्विष्यन् तत्र तत्र परिभ्रमामि। एतावता मम प्रयत्नसाफल्यं जातम्। 
राजमाता - (साश्चर्यम्) किम्+एषा दमयन्ती! अस्माकं दमयन्ती!
सुदेवः - राजमातः! आम्। सा+इयं विदर्भदेशाधीशस्य भीमनृपतेः तनया दमयन्ती+एव राजकुमारी भ्रूमध्यस्थितपद्मचिह्नेन, पांसुछन्नेन, कृच्छ्रेण प्रत्यभिज्ञेया+अपि नीहाराच्छादिता पद्मिनी सुरभिगन्धेन+इव लक्षणान्तरैः अभिज्ञायते+ एव।
राजमाता - (सानन्दम्) पुत्रि! दमयन्ति! अहं तव मातुः ज्येष्ठसोदरी। आवां दशार्णाधिपतेः पुत्रिके। भगवान् हि नितान्तं करुणामयः।
दमयन्ती - (सपरितोषम्) अम्ब! प्राप्तव्यम्+एव देशं प्राप्तास्मि। भवतीं त्यक्त्वा गन्तुं न मे आकांक्षा। तथापि जननीजनकौ मत्सन्ततिं च द्रष्टुं मे महति+उत्कण्ठा मां विदर्भान् गन्तुं प्रेरयति।
राजमाता - वत्से! तथैव भवतु। विदर्भान् गत्वा तावत् त्वाम्+इमाम् एकवस्त्रदीक्षां विरम। महाराज्ञीसमुचितं वेषधारणं कुरु। इदम्+एव मम अभीष्टम्।
दमयन्ती - अम्ब! मत्पतिदेवः यावत्+मां परिगृह्णाति, तावत्+अहं सैरन्ध्रीरूपेण एव तिष्ठामि।
निष्कान्ताः सर्वे।
(इति एकोनविंशं दृश्यम्)
----------------------------------------------------------------------------------------------------------------
</text >  
