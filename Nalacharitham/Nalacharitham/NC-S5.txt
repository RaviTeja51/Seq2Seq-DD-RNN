<name of the story: पञ्चमं दृश्यम् >
<source: Nalacaritam>
<Author: A.C.P.Shastri>
<year of publication: 2007>
<publication: Surabharati samiti, Hyd>
<copy right: reserved with 1) Smt. A.L.Kalyani 2) Secretary, Surabharati Samiti>
<Domain:  Moral Stories>
<Book relation: Mahabharatam>
<version:        >
<typist: S.T.P. Kanakavalli>
<proof: Deepak>
<sandhi: Deepak>
<pos tagging:  >
<samasa:   >
<centre: SANSKRIT ACADEMY, Osmania University, Hyd>
<text >  
पञ्चमं दृश्यम्
(नलस्य+उद्यानम्। हंस्याः आकाशात्+अवतरणध्वनिः, ततः प्रविशतः+ हंसी नलः+च)
हंसी - (उपसृत्य) नलराजकुमार। हे नलराजकुमार।
नलः - हे हंसि। आगतासि। स्निग्धयोः परस्पराश्लेषात् नास्ति परमः हृदयाश्वासः। तथापि हे हंसि! त्वं मत्तः+ बिभेषि यदि+अहं त्वां आश्लेष्टुं प्रयते। तथा चेत् वक्तव्ये विलम्बः+अपि भवति। अत एतत् परिहरामि।
हंसी - न न। त्वं माम्+आश्लिष्यसि चेत्+एव कथयामि। प्रथम्+आश्लिष्यतु।
नलः - आम्। यथा त्वम्+अवोचः, तथा करोमि। (इति हंसीम्+आश्लिष्य) कथय+इदानीम्।
हंसी - दमयन्ती+अपि मां एवमेव समाश्लिष्यत्। किं त्वं जानासि..... तस्याः+ हृदयस्पर्शः+ मम जातः। तम्+एव अहं तुभ्यम् अदाम्। मां त्यज।
नलः - अहो। त्वं नितरां भाग्यशालिनी खल्वु+असि। सा किम्+अकथयत्?
हंसी - स्वविरचितं तव चित्रं मह्यम्+अदर्शयत्। तव नामप्रसङ्गे सा खलु भृशं लज्जिता भवति।
नलः - कोऽपि सन्देशः प्रहितः+ वा? 
हंसी - हे युवराज! सा एवम्+अगदत्। "निषधराजकुमारः+ यावत्+न+मां+ परिणयति तावत्+अहं तम्+एतत्+चित्रपटस्थम्+एव सेवमाना कालम्+अतिवाहयामि।" इति।
नलः - हे हंसि!  त्वदृणं कथम्+अपाकुर्वे। भवतु। किम्+अधुना कुर्यां? वद। 
हंसी - अन्यापि शुभवार्ता वक्तव्या+अस्ति। दमयन्तीजनकः+ भीममहाराजः दमयन्त्याः स्वयंवरम् उदघोषयत्। आगमिन्यां दशम्यां सः+ महोत्सवः। युवराज! (सस्मितं) दमयन्त्याः+ विरहेण तप्तहृदयः विषयान्तरम+इव त्वं स्वयंवरम्+अपि मा विस्मर।
नलः - अहो! श्रेयः श्रेयः+समनुबध्नाति। हे हंसि! यावत्+मम+उद्वाहं त्वम्+अत्रैव वस। त्वदर्थं पद्मसरः+अपि निर्मितं भवति।
हंसी - तव हृदयं जानामि। किन्तु न+अहम्+अत्र वस्तुं शक्नोमि। युवदम्पत्योः युवयोः प्ररूढः+ गाढानुरागः ब्रह्मणे निवेदनीयः। अधुना मद्भर्त्रा साकं सत्यलोकः गन्तव्यः+अस्ति।
नलः - त्वदुपकृतेः का वा बहुमतिः प्रदेया+इति न जाने। केवलं नमस्करोमि। 
हंसी - विवाहमुहूर्ते उपस्थिता भवामि। शुभमस्तु।
                                 इति पञ्चमं दृश्यम्
----------------------------------------------------------------------------------------------------------------
</text >  
